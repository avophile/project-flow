---
layout: page
title: "Testaus"
category: kehitys
date: 2017-04-28 13:32:03
order: 5
---
## Käyttäjätestaus

Käyttäjätestaus on yksi käytettävyyden arviointimenetelmä. Käyttäjätestausvaiheessa palvelun ei tarvitse olla hiottu pilkulleen valmiiksi. Käyttäjä kokeilee palvelua mahdollisimman aidoissa tilanteissa. Testaustilannetta havainnoimalla ja käyttäjää haastattelemalla saadaan arvokasta ja monipuolista tietoa palvelusta.

## Sisäinen testaus

Testausta ei jätetä pelkäksi irralliseksi vaiheeksi, joka suoritetaan vasta kun palvelu on valmistunut. Testaus tapahtuu jatkuvasti rinnakkain kehitystyön kanssa. Lisäksi, ennen asiakkaan hyväksyntätestausvaiheeseen siirtymistä suoritetaan kokonaisvaltainen sisäinen testaus. Kaikkien testien tulokset tallennettaan projektikohtaiseen kansioon Google Driveen.

### Toimintojen testaus

Toiminnallisuuksien testaus on projektikohtaista. Testaus pitää sisällään luotujen toiminnallisuuksien, kuten esimerkiksi kirjautumisen tai tapahtumakalenterin, testaamisen.

### Selain- ja laitetestaus

Palvelu testataan toimivaksi [tuetuilla laitteilla ja selaimilla](https://geniem.atlassian.net/wiki/spaces/CG/pages/100368389/Selaimet+ja+laitteet+joilla+testataan)

### Suorituskyvyn testaus

Riittävä suorituskyky todennetaan [Pingdom Toolsilla](https://tools.pingdom.com/) ja [Google Pagespeed Insightilla](https://developers.google.com/speed/pagespeed/insights/?hl=fi). Pingdom muun muassa mittaa verkkosivuston nopeutta, auttaa analysoimaan mahdollisia ongelmakohtia ja kertoo mitä parhaita käytäntöjä on saatettu jättää noudattamatta.

Valitse Pingdom-testiin Test from -kohtaan Stockholm, Sweden.

Vaadittavat tulokset Pingdomilla:  
Performance grade = yli 80%  
Load time = korkeintaan 2 s

Tarkista Insightilla ensisijaisesti, että kuvien optimointi on kunnossa. 

### Kuormitustestaus

Kuormitustestauksella selvitetään palvelun suoriutuminen kuormitettuna tietystä tehtävästä vaaditussa ajassa. Testauksessa varmistetaan, että palvelu täyttää tietyt vaatimukset esimerkiksi käyttäjämäärien ja vasteaikojen suhteen. Testaus suoritetaan [Jmeterillä](http://jmeter.apache.org/).

### Esteettömyystestaus

Esteettömyys tarkoittaa, että verkkosivustoa voi selata ja käyttää kuka tahansa, riippumatta käyttäjän mahdollisista vammoista tai rajoitteista. Esteettömyys varmistetaan [Wave Evaluation Toolilla](https://chrome.google.com/webstore/detail/wave-evaluation-tool/jbbplnpkjmmeebjpijfedlgcdilocofh).

### Hakukoneoptimointi

Palvelulle tehdään SEO (Search Engine Optimization) eli hakukoneoptimointi audit, jolla varmistetaan tuotoksen hakukoneystävällinen toteutus.

## Hyväksyntätestaus

Testauksen kohde rauhoitetaan hyväksyntätestauksen ajaksi eli lisäyksiä tai päivityksiä ei tehdä testauksen aikana. Testaus tapahtuu tuotantoympäristössä. Testaus aikataulutetaan niin, että asiakkaalla on sovittu aikaikkuna testaukseen. Tämän jälkeen käytetään sovittu aika mahdollisesti löytyneiden virheiden korjaamiseen. 
Asiakas suunnittelee ja toteuttaa hyväksyntätestauksen sisällön ja käytännöt haluamallaan tavalla.


## Liittyvät tiedostot:

[Käyttäjätestauksen pohja](https://docs.google.com/a/geniem.com/document/d/1eUVfON6gt36YtxigbZfIvKJuYS4RvBwNr7ImKBnxVC4/edit?usp=sharing)

[Testaussuunnitelma - sisältää kaikki sisäisen testauksen vaiheet](https://docs.google.com/a/geniem.com/spreadsheets/d/1QLYGZZ6QZIN3mDb9I0RHFzCsT5OkUFuz_jb4MrnKZ2U/edit?usp=sharing)

[Hyväksyntätestauksen bugiraportoinnin pohja](https://drive.google.com/open?id=1NSkR8Cxvlx0NyKdSdj1nRwl4Vxzyn8Y9LkQJvqYTvCY)



