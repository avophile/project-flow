---
layout: page
title: "Muotoilu"
category: konseptointi
date: 2017-04-28 13:07:50
order: 2
---
Perustuen valmisteluvaiheeseen, muotoiluvaihe toteutetaan yhteisillä työpajoilla kuten Design Studio menetelmällä. Yhteisten työpajojen pohjalta tehdään asiakkaalle suunnitelmat, prototyyppi ja visuaalinen suunnitelma. Näiden pohjalta projektipäällikkö ja service designer työstää asiakkaan kanssa alustavan backlogin (työlistan).

## Käyttäjäprofiilit

Kartoitetaan ja priorisoidaan yhdessä asiakkaan kanssa tärkeimmät käyttäjäryhmät ja luodaan käyttäjäprofiilit, käyttäen käyttäjäprofiili-dokumenttipohjaa. Käyttäjäprofiilista ilmenee kunkin käyttäjäprofiilin motiivit ja tarpeet, sekä lyhyt ratkaisukuvaus kunkin tarpeen täyttämiseen. Tähän vaiheeseen osallistuvat asiakkaan tiimi ja Service Design -tiimi.

## Käyttäjäflowt

Käyttäjäprofiilia avuksi käyttäen luodaan yhdessä asiakkaan kanssa tärkeimmät käyttäjäflowt (User Story Maps), eli kartoitetaan askeleet jotka käyttäjän tulee palvelussa tehdä päästäkseen kuhunkin tavoitteeseensa. Tähän vaiheeseen osallistuvat asiakkaan tiimi ja Service Design -tiimi.

## Luonnostelu

Luonnostellaan käyttäjäflown askeleiden mukaisia näkymiä palvelusta paperille, ideoidaan ja kokeillaan nopeasti erilaisia ratkaisuja käyttöliittymälle. Mielellään yhdessä asiakkaan kanssa työpajoissa, esim. Design Studio -menetelmää käyttäen, tai sitten suunnittelutiimin kesken pienimuotoisemmin. Luonnosteluvaiheen vastuullinen on Service Designer.

## Rakennekaavio

Käyttäjätietoutta ja käyttäjäpriorisointia hyväksi käyttäen luodaan palvelulle rakennekaavio. Kaavion toteuttaa Service Designer.

## Alustava sisällönsuunnittelu/kartoitus

Luotua rakennetta varten aloitetaan sisällönsuunnittelu ja mahdollisesti olemassa olevien sisältöjen kartoitus. Tämä on tärkeä vaihe, sillä suunnittelua ei voida aloittaa ilman riittävää tietoa tulevista sisällöistä. Varsinainen sisällönsuunnittelu voi jatkua myöhemmin, mutta raamit ja mielellään ainakin placeholder-sisällöt pitää saada käyttöön suunnitteluvaihetta varten.

## Rautalangat

Jos tehdään vahvasti sisältöön, eikä toiminnallisuuksiin perustuvaa palvelua, on usein hyödyllistä luoda rautalangat palvelusta hyväksyttyjen luonnosten pohjalta. Rautalangat voi toteuttaa esim. Sketchillä, Figmalla tai Illustratorilla. Rautalankojen toteutuksesta vastaa Service Designer. Tiiviisti yhteydessä seuraavaan vaiheeseen (Sisällönsuunnittelu).

## Sisällönsuunnittelu

Rautalankavaiheen yhteydessä on hyvä tehdä tarkempaa sisältösuunnittelua ja varmistaa sisältöjen toimivuus. Sisällönsuunnittelua vetää Service Designer yhdessä asiakkaan sisältövastaavan tai muun sisältösuunnittelijan kanssa.

## Prototyyppi

Jos tehdään vahvasti toiminnallisuuksiin perustuvaa palvelua, on hyvä aloittaa prototypointi mahdollisimman aikaisessa vaiheessa. Interaktiivinen prototyyppi luodaan joko prototypointityökaluilla kuten Invision tai Principle, tai suoraan selaimessa HTML5-tekniikoilla. Prototyypin toteuttaa Service Designer yksin tai yhdessä Dev Leadin kanssa.

## Visuaalinen suunnittelu

Kun prototyyppi on todettu hyväksi (ks. myös Validointi), viimeistellään palvelun visuaalinen suunnittelu. Tämä voidaan tehdä Sketchiä, Figmaa tai Illustratoria käyttäen, tai suoraan selaimessa. Visuaalisen suunnittelun vastuullinen on Service Designer, tai vaihtoehtoisesti asiakkaan osoittama graafikko.

## Interaktiot

Visuaalisen suunnittelun yhteydessä tai staattisten leiskojen jälkeen suunnitellaan palvelun interaktiiviset elementit ja animaatiot, joko suoraan selaimessa tai animointityökalua kuten Principleä käyttäen. Vastuullinen tästä vaiheesta on Service Designer.

## Alustava backlog vaatimusmäärittelyistä

Prototyyppiä katselmoidaan yhdessä projektitiimin kanssa, ja luodaan alustava backlog kehityssprinttejä varten. Konkreettisesti tämä tapahtuu päivittämällä ja tarkentamalla vaatimusmäärittely-dokumenttia. Vaatimusmäärittelystä tehtävät ja käyttäjätarinat siirretään teknisen kehityksen aloituksen yhteydessä Jiraan. Tämän jälkeen kaikki päivitykset ja lisäykset tehdään Jiraan.

## Liittyvät tiedostot:

[Käyttäjäpersoonat](https://drive.google.com/open?id=1d8-wsSwIw7GqmlbaDud0r9KcZKXFjE7ZLkqNH5Tw-nM)

[Käyttäjäflow](https://drive.google.com/open?id=1ZBc8Jthl_yaUHbiaUpKdq4BdgndTUqbkNrpt53-6VQc)

[Vaatimusmäärittely](https://drive.google.com/open?id=1aUEZr80AkhvVQJTsEQTMVYfq_3h44IaDOnTAbA3id8I)

[Laaja vaatimusmäärittely](https://drive.google.com/open?id=1dJZqP0R6k4Vg09scmHYFzJCpkWWEj4CXCOlj9uXaAv0)




