---
layout: page
title: "HTML"
category: kehitys
date: 2016-12-09 15:36:34
order: 1
---

Geniemillä tavoitteena on kirjoittaa tuoretta ja selkeää HTML-merkkausta. Käytämme uusimpien määritysten mukaista merkkausta tinkimättä tarvittavasta selainyhteensopivuudesta. Merkkauksen määrä tulee olla mahdollisimman pieni, jotta luettavuus ja selkeys säilyy.

Merkkauksen tulee olla validia HTML:ää, ja sitä voi testata [W3C validator](http://validator.w3.org/)-työkalulla. Merkkauksen tulee olla jäsennelty luettavaksi ja esim. php-koodi dokumenteissa tulee olla sisennetty selkeästi.

Selkeä jäsentely merkkaukselle:

```php
<ul>
    <?php foreach( $things as $thing ) : ?>
        <li><?php echo esc_html( $thing ); ?></li>
    <?php endforeach; ?>
</ul>
```

### Doctype

Kaikki web-projektit määritellään käyttämään seuraavaa doctypeä: ```<!DOCTYPE html>```

### Merkistökoodaus

Kaikki web-projektit määritellään käyttämään UTF-8 -merkistökoodausta. Dokumentin alkuun kirjoitetaan tagi ```<meta charset=“utf-8”>```

### Semanttisuus

Merkkauksen tulee olla semanttista ja turhia divejä pitää välttää. Pitää pyrkiä käyttämään esim ```<header>``` tageja pelkän tavallisen ```<div>```tagien sijasta oikeissa paikoissa. Merkkauksen tulee selkeyttää dokumenttia sen lukijalle ja monen kehittäjän yhteistyössä sen selkeys on ehdottoman tärkeää.

Esimerkki semanttisesta HTML-merkkauksesta:

```html
<div class="wrapper">
    <header>
        <h1>My super duper page</h1>
        <!-- Header content -->
    </header>
    <main role="main">
        <!-- Page content -->
    </main>
    <aside role="complementary">
        <!-- Secondary content -->
    </aside>
</div>
```

### BEM

HTML-elementtien luokat tulee nimetä [BEM](https://hashnode.com/post/what-is-bem-and-why-you-should-use-it-cimj3nedp00a6po53r77euuyh)-käytäntöjen mukaisesti. Nimeämiskäytäntö on suosittu sekä toimiva ja sen avulla saadaan luotua selkeitä, yksiselitteisiä ja tarkoituksellisia luokkia elementeille. Luokkien nimeämiskäytännöistä lisää [CSS-osiossa]({{ site.baseurl }}{% post_url 2016-12-09-css %}).

### Lisää elementeille ID:t JavaScriptiä varten

ID:iden käyttöä kannattaa normaalisti välttää CSS:ssä liian spesifisyyden poistamiseksi ja siksi niitä ei myöskään usein tarvitse kirjoittaa merkkaukseen. Tähän on kuitenkin poikkeuksia, esim. ankkurilinkit tai lomakkeiden inputit. Jos kuitenkin on oikea käyttötarkoitus, voi elementeille antaa JavaScriptiä varten ID:t. Nämä ID:t ovat samannimisiä, kuin elementin määrittävä luokka, mutta eteen laitetaan ```js-```. Tällöin javascriptissä voidaan tallentaa elementti muuttujaan sen ID:n avulla, mikä on tehokkaampaa ja nopeampaa.

```html
  <!-- Artikkeli voidaan napata javascriptissä kiinni ID:nsä avulla. -->
  <article id="js-article--blog" class="article--blog">
    <header id="js-article__header" class="article__header">
    </header>
  </article>
```

### HTML5 mukaiset resurssit

Uuden merkkausspeksin mukaisesti enää ei tarvitse erikseen mainita, tyyli- ja scriptitiedostojen tyyppejä. Nämä siis jätetään kokonaan pois. Jos lisäät resurssit wordpressin kautta, huolehtii se tästä puolestasi.

Ei näin:

```html
<link type="text/css" rel="stylesheet" href="css/style.css" />
<script type="text/javascript" src="script/scripts.js"></script>
```
Näin:

```html
<link rel="stylesheet" href="css/style.css">
<script src="script/scripts.js"></script>
```

### Inline-tyylit ja -scriptit.

Inline-tyylien ja javascriptien käyttöä ei suositella, sillä se ei ole ylläpidettävää koodia.

### Progressive enhancement

Geniemillä suunnitellaan web-projektit käyttäen progressive enhancement -menetelmiä. Tämä tarkoittaa, että sivut suunnitellaan siten, että minimitasolla on ehjä ja selkeä perustason palvelu, johon rakennetaan päälle featureita + ominaisuuksia selainten niitä tukiessa.

Hyvä esimerkki tästä on vaikkapa PNG:n käyttö sivuston logossa vaihtaen selaintuen salliessa SVG:n sen tilalle.

Nettipalvelut rakennetaan siis alusta loppuun lisäten tarvittaessa featureita, eikä toisin päin. Alkutasot määräytyvät projektikohtaisesti riippuen esim. sopimuksissa määritellystä selaintuesta ja projektin luonteesta.

### Polyfillit

Jos projektissa käytetään tekniikoita, joita ei ole täysin tuettu kaikilla selaimilla, mutta kokemuksen pitää silti olla sama ko. featuren kohdalla, voidaan käyttää polyfillejä tuomaan sama kokemus näille selaimille / laitteille.

### Modernizr

Käytämme selaintuen ja featureiden testaamiseen [Modernizr](https://modernizr.com)-kirjastoa. Modernizr tulee asentaa joko NPM:n kautta tai erillisenä js-kirjastona, joka lisätään projektin kirjastojen yhdistävään js-tiedostoon.

### Mikroformaatit

Kun mahdollista, Geniemillä pyritään käyttämään HTML-merkkauksen jäsentämiseen mikroformaatteja. Nämä ovat standardoituja HTML-elementtien tarkentavia nimeämisiä ja rakenteita, jotka vaikuttavat positiivisesti SEO:on ja yhtenäistävät formaatteja eri nettipalveluiden kesken. Esimerkki mikroformaattien käytöstä on vaikkapa sivustolla olevan ravintolan tietokortti, tai henkilön yhteystiedot.

Formaatit löytyvät sivustolta [Schema.org](http://schema.org) ja niiden avulla rakennetun merkkauksen voi testata käyttämällä [Google Structured Data Testing Tool](https://search.google.com/structured-data/testing-tool)-työkalua.

Alla esimerkki kirja-arvostelu -mikroformaatista.

```html
<div itemscope itemtype="http://schema.org/Review">
  <div itemprop="itemReviewed" itemscope itemtype="http://schema.org/Book">
    <span itemprop="name">The Catcher in the Rye</span> (
    <a itemprop="sameAs" href="http://en.wikipedia.org/wiki/The_Catcher_in_the_Rye">wikipedia</a>)
  </div>
  <span itemprop="reviewRating" itemscope itemtype="http://schema.org/Rating">
    <span itemprop="ratingValue">4</span>
  </span> stars -
  <strong>"<span itemprop="name">A good read.</span>"</strong>
  <span itemprop="author" itemscope itemtype="http://schema.org/Person">
    <span itemprop="name">Bob Smith</span>
  </span>
  <span itemprop="reviewBody">Catcher in the Rye is a fun book. It's a good book to read.</span>
</div>
```

### SEO

Mikroformaattien lisäksi Geniemillä huolehditaan SEO:sta kirjoittamalla semanttista, selkeää ja rooleilla täydennettyä HTML-merkkausta. Otsikoiden tasot ja järjestykset suunnitellaan selkeiksi kokonaisuuksiksi ja pidetään yleisesti huolta siitä, että HTML tukee dokumentin luettavuutta ja hakukonenäkyvyyttä. WordPress-projekteissa käytetään joko kolmannen osapuolen SEO-lisäosia tai huolehditaan tarvittavat metatiedot sivustojen sivujen headereihin itse.

### Esteettömyys

Nettipalveluiden saavutettavuus esteettömästi on kasvava trendi ja usein myös tärkeä edellytys palvelun kehittämiselle. Geniemillä pyritään tekemään sivustoista saavutettavia myös käyttäjille, jotka käyttävät netin selaamiseen screen readereita tai vastaavia apuvälineitä.

Geniemillä lisätään merkkaukseen ARIA-roolit, tehdään semanttista merkkausta, suunnitellaan sivujen otsikoinnit ja hyödynnetään kuvien alt-tekstejä tuomaan palveluista saavutettavat kaikille.

Geniemillä seurataan seuraavien artikkeleiden mukaista ARIA-roolien käyttöä ja hyväksi todettuja menetelmiä.

- [MDN ARIA accessibility](https://developer.mozilla.org/en-US/docs/Web/Accessibility/ARIA)
- [WCAG (Web Content Accessibility Guidelines)](http://www.w3.org/WAI/intro/wcag)

### ARIA-roolit

ARIA on W3C kehittämä standardi esteettömyydelle ja sillä tuodaan HTML-merkkauksen päälle kuvaa konteksti. ARIA-roolit eivät vaikuta merkkaukseen näkyvästi, vaan palvelevat screen readereita ja täten myös auttavat SEO:ssa. Alla esimerkki roolien käytöstä:

```html
<header id="js-masthead" class="site-header" role="banner"></header>
```

### ARIA statet

ARIA:n avulla voidaan myös kuvata elementtien tiloja, kuten esim. välilehtien aktiivisuutta ja niiden selaamista. ARIA stateja voidaan lisätä suoraan merkkaukseen sekä JavaScriptillä, jolloin nettisivujen esteetön toiminnallisuus säilyy myös niitä selattaessa. Alla esimerkki välilehdistä:

```html
<ul role="tabs">
    <li>
        <a href="#js-first-tab" role="tab" aria-active="true">Panel 1</a>
        <!-- Välilehden 1 sisältö -->
    </li>
    <li>
        <a href="#js-second-tab" role="tab" aria-active="false" aria-controls="second-tab">Panel 2</a>
        <!-- Välilehden 2 sisältö -->
    </li>
</ul>
```

### Lomakkeiden esteettömyys

Yksi useasti sivuutettu ominaisuus nettipalveluissa on lomakkeiden esteettömyys. HTML5 tarjoaa lomakkeisiin kuitenkin muutaman standardoidun tavan saada niistä saavutettavat kaikille.

- Jokaisella lomakkeen kentällä tulee olla oma ```label``` tagi, joka sisältää myös ```for``` attribuutin, jossa kerrotaan, että kyseinen label kuuluu tietylle kentälle.

- Lomakkeiden kentät tulee myös jäsentää loogisesti ```fieldset``` -elementtien avulla.

- Lomakkeiden kenttien järjestys liikuttaessa näppäimistön (tabin) avulla tulee olla looginen ja seurata elementtien luonnollista järjestystä merkkauksessa. Tarvittaessa jokin elementti, kuten modaalit, voidaan tiputtaa pois selattavien elementtien kokoelmasta käyttäen ```tabindex=-1``` attribuuttia.
