---
layout: page
title: "Valmistelu"
category: konseptointi
date: 2017-04-28 13:16:06
order: 1
---

### Vaatimusmäärittely

Projektin suunnittelu alkaa vaatimusmäärittelyllä, joka on useimmissa tapauksissa tehty jo tarjousvaiheessa. Tässä vaiheessa tarkennetaan vaatimusmäärittely joka on hyvä täyttää omaksi erilliseksi dokumentikseen. Tämä tehdään hyvin vahvasti yhteistyössä asiakkaan kanssa ja mielellään ainakin osin kasvokkain. Vaatimusmäärittely täytetään käyttäen Google Docs pohjaan. 

Vaatimusmäärittelyssä on hyvä erottaa toiminnalliset (FR) ja ei-toiminnalliset (NFR) vaatimukset. Esimerkkinä toiminnallisesta vaatimuksesta on "uutislistaus, josta käyttäjä voi klikata uutista ja päätyä yksittäiselle uutissivulle". Ei-toiminnallinen vaatimus on esimerkiksi suorituskyky, "sovelluksen pitää käynnistyä alle 4:ssä sekunnissa".

### Projektikortti

Valmisteluvaiheessa täytetään projektille projektikortti siltä osin, kuin se tässä vaiheessa tiedetään. Projektikortin täyttämisessä on mukana myyjä sekä joko Service Designer tai Project Manager. 

### Kick-off

Kick-off on projektin aloitustapaaminen, jossa ovat paikalla kaikki projektiin osallistuvat henkilöt sekä asiakkaan että Geniemin puolelta. Kick-offin asialista:

- henkilöiden esittäytyminen
- projektin tavoitteet lyhyesti
- projektikortin täyttäminen
- projektin aikataulun läpikäynti
- projektikäytännöt

Kick-off palaverissa sovitaan kommunikaatiokäytännöt, perustetaan projektille Slack-kanava online-keskustelulle sekä Google Docs projektikansio. Projektille perustetaan Jira-projekti ja sovitaan projektin palaverikäytännöt, onsite- / etätyökäytännöt ja raportointi.

### Sisältöauditointi

Erityisesti julkaisujärjestelmäprojekteissa ja viestinnällisissä verkkopalveluissa tehdään sisältöauditointi, jossa selvitetään mitä sisältöä asiakkaalla on tai miten asiakas on ajatellut sisällöntuotannon tapahtuvan. 

### Sopimus, budjettiraami ja laskutus

Myyjä ja projektipäällikkö käyvät läpi projektin sopimuksen, budjetin ja valitsevat laskutuksesta vastaavan. Sovitaan muutoksenhallintaprosessi sekä miten lisätyöt laskutetaan.

### Liittyvät tiedostot:

[Vaatimusmäärittely](https://drive.google.com/open?id=1aUEZr80AkhvVQJTsEQTMVYfq_3h44IaDOnTAbA3id8I)

[Projektikortti](https://drive.google.com/open?id=1faGR-7ES1gVkKjDtOYPcp9jDYU2rgvvLiuEbfGrzOFg)

[Kick-off - palaveriesityksen Keynote-pohja](https://drive.google.com/open?id=0B_OZw4sEmTtzWkFpNWVKSU1OMUk)

[Sisältöauditointi](https://drive.google.com/open?id=1wkuI4KjYpkAss3Qh-tms49tHPcklsl-THTjHWZ9i_9I)

[Budjettiraami ja laskutus](https://drive.google.com/open?id=12WEg3fSyhLp1jBrKvHTUctboPESgCjLfneZyWQ8XsXo)


